---
title: Ny sida med statistik över SARS-CoV-2-antikroppstester som utförts av SciLifeLab # short
title_full: Ny sida med statistik över SARS-CoV-2-antikroppstester som utförts av SciLifeLab # long
date: 2020-09-30
summary: Nu lanserar vi en ny sida med grafer som visar statistik över de SARS-CoV-2-antikroppstester som utförts vid SciLifeLab Autoimmunity and Serology profiling facility.
banner: /highlights_updates/banners/serology_testing_statistics.png
banner_caption: Antalet SARS-CoV-2 antikroppstester analyserade per vecka.
---

Den svenska COVID-19 Data Portalen lanserar en sida med grafer som visar statistik över SARS-CoV-2-antikroppstester som utförts vid [SciLifeLab Autoimmunity and Serology profiling facility](https://www.scilifelab.se/facilities/autoimmunity-profiling/). I nuläget visas det totala antalet tester som utförs varje vecka. Data-seten bakom graferna kommer att uppdateras manuellt. Sidan [kan ses här](/sv/data_types/health_data/serology-statistics/).

Analysmetoden som används vid SciLifeLab Autoimmunity and Serology Profiling Facility är ett resultat av forskning som initierades och koordinerades av tre [KTH](https://www.kth.se)-professorer: Peter Nilsson, Sophia Hober och My Hedhammar. Deras forskargrupper utvecklade en serologisk analysmetod för storskalig testning av plasma- och serumprover för antikroppar mot SARS-CoV-2 redan under början av COVID-19-pandemin. Genom att jämföra och kombinera ett stort antal varianter av SARS-CoV-2-proteiner som antigener, har en specifik array-baserad teknologi med hög känslighet etablerats och applicerades för storskalig analys av upp till 8000 prover per vecka.

Utvecklingsarbetet har finansierats av Knut och Alice Wallenbergs Stiftelse, Familjen Erling-Perssons Stiftelse, KTH, SciLifeLab, Region Stockholm, Atlas Copco, Familjen Christian och Jennifer Dahlberg.

Observera att den svenska COVID-19 Data portalen redan har en [sida med statistik över PCR-baserade COVID-19-prov](/sv/data_types/health_data/npc-statistics/) utförda av National Pandemic Center (NPC). Där kan inte bara det totala antalet utförda prov ses även positiva, negativa och ogiltiga resultat. Information om tester vid NPC uppdateras automatiskt dagligen.
